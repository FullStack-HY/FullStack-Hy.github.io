---
layout: page
title: Full Stack -websovelluskehitys harjoitustyö 1-10 op
permalink: /harjoitustyo/
---

Harjoitustyössä toteutetaan vapaavalintainen sovellus Reactilla ja/tai Nodella. Myös React Nativella toteutettu mobiilisovellus on mahdollinen. 

Sovelluksen backendia ei siis ole pakko toteuttaa Nodella. Backendia ei myöskään tarvitse toteuttaa itse, valmiit rajapinnat tai palvelut kuten [Firebase](https://firebase.google.com/) kelpaavat. Frontend on mahdollista tehdä myös jollain muulla järkevällä tavalla kuin Reactilla, esim. [Vue.js](https://vuejs.org/):llä. Tällöin olisi hyvä jos sovelluksella olisi Nodella tehty backend.

Opintopistemäärä määrittyy käytettyjen työtuntien mukaan, yksi opintopiste vastaa 17.5 tuntia. Työ arvostellaan skaalalla hyväksytty/hylätty. Hylkäämiseen voi johtaa ainoastaa se, että et ole itse tehnyt työtäsi tai jos tuntikirjanpito ja GitHub-repositorion commit-historia eivät vastaa toisiaan. Työtunteihin lasketaan kaikki sovelluksen tekemiseen käytetty aika, eli vaikka tekisit backendin jollain muulla tekniikalla kuin Nodella, lasketaan se silti työaikaan.

Harjoitustyö on mahdollista tehdä myös pari- tai ryhmätyönä.

Full Stack -kurssin Telegram-kanava <https://t.me/fullstackcourse> toimii myös harjoitustyön kanavana.

## Ilmoittautuminen ja aiheen rekisteröinti

Tee sovellukselle repositorio ja kerro siitä mailitse mluukkai@helsinki.fi

Muista myös ilmoittautua kurssille WebOodissa!

Tee README.md:hen lyhyt kuvaus sovelluksesta.

Jos kyseessä on pari- tai ryhmätyö, kerro muiden tekijöiden nimet palautuksen kommenteissa tai README:ssä

## Vaatimukset palautettavalle työlle

GitHub-repositoriosi README.md-tiedostossa tulee olla linkki osoitteeseen, missä sovellus on käynnissä. Jos teet mobiilisovelluksen, sovitaan sovelluksen demoamisesta tapauskohtaisesti.

README:stä täytyy myös löytyä linkki sovelluksen käyttöohjeisiin sekä työaikakirjanpitoon.  Sopiva tarkkuustaso työaikakirjanpidolle on [tämä](https://github.com/mluukkai/OtmTodoApp/blob/master/dokumentaatio/tuntikirjanpito.md). Työaikakirjanpidosta on myös selvittävä __työtuntien yhteenlaskettu määrä__.

Työaikakirjanpidon ja repositorion commit-historian tulee vastata toisiaan kohtuullisessa määrin. Tee siis välicommiteja!

Pari- tai ryhmätöissä jokaisen on pidettävä omaa työaikakirjanpitoa.

Ilman työaikakirjanpitoa kurssin maksimiopintopistemäärä on 1 op.

## Työn valmistuminen ja arvostelu

Kun työsi on valmis arvosteltavaksi, lähetä email osoitteeseen mluukkai@cs.helsinki.fi.

[Kevään](https://courses.helsinki.fi/fi/tkt21010/121540755) harjoitustyöt tulee palauttaa torstaihin 31.5. klo 23:59 mennessä.

[Kesäkuun alussa alkavassa](https://courses.helsinki.fi/fi/TKT21010/124468615) harjoitustyössä deadline on 31.12. klo 23:59.

Voit laajentaa keväällä aloittamaasi työtä kesäkuussa alkavassa harjoitustyössä. 